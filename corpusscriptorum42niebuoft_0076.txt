62 DU CANGII

1. Exaedificato et moenibus, longe amplificato Byzantio, ve-
terique urbis appellatione iu suum nomen transfusa, Constanti-
nus M. recens Christianam religionem amplexus, anno imperii
vicesimo, templum deo omnipotenti, cui totum se commendarat,

exstruxit, illudque τῇ Ἁγίᾳ Σοφίᾳ seu divinae sapientiae dica-
vit, id est Christo: filium namque dei, ut ait Rupertus de Divin.

offic. 10 15, dicimus veram et incommutabilem sapientiam, per
quam universam condidit creaturam. Byzantini autem omisso
Ἀγίας vocabulo Σοφίαν aedem istam nude postmodum appella-
runt. istius conditorem agnoscunt Constantinum Theophanes,
cedrenus, Glycas‚ Paulus Diacou. 2, Nicephorus Callistus 7 49,
et quotquot fere vConstantini res attigere scriptores. at Codinus
non de novo excitasse magnam ecclesiam, sed aedem paganorum
prius exsistentem, idolis et deorum simulacris purgatam, ad ec-
clesiae Christianae usum immutasse constantinum perperam scri-
psit, cum disertis verbis tradat Cedrenus a fundamentis Sophia-
nam aedificasse aedem, illiusque condendae Euphratae cuidam
ab eo curam demandatam. aedis Constantinianae forma fuit dro-
mica, id est quadrata, sed oblongior. ita enim δρομικόν acci-
piendum censent plerique e doctioribus, etsi-Allatius repugnet3
unde recte Theodosius Zygomalas (apud Crusium p. 201) δρο-
μικόν, quod est δίκην νάρθηκος, et πᾶν δρομικόν νάρθηκα dixit
appellari„ eiusmodi autem est narthecis seu ferulae figura, ut
infra ostendimus. denique δρομικόν dictum videtur a stadiis
oux-soriis , quae in maiorem longitudinem quam latitudinem por-
riguntur. magnae igitur ecclesiae Constantinianae formam fuisse
dromicam testatur Codinus‘ m Descr. S. Sophiae. addit Anony-
mus auctor descriptionis eiusdem aedis, a Combefisio editus,
ὁμοίαν fuisse τοῦ αγίου Ἀνδρονίκου καὶ τοῦ ἁγίου. Ἀκακίου, quo
loco apposite ’Λγαθονίκου pro Ἀνδρονίκου, reponit Combefisius:

nulla enim S. Andronici aedes occurrit exstructa Cpoli, Agatho-
nici vero a Constantino condita legitur apud Cedrenum, Nicepho-
rum 7 49, Suidam verb. Βηρίνη, et Codinum in Orig. Lambe-
cianis p. 37 et 38. qui perinde δρομικήν fuisse scribunt, et
quam denique in augustIorem formam excitatam refert Proco-
pius de Aedif. 1 5. Acaciani autem templi mentio estin Veteri
Urbis descriptione, ubi in 10 regione statuitur, loco Heptascalo
nuncupato, ut est apud Socratem 2 38 et 6 23, Nicephorum
ὃ 38 et 9 42, cedrenum, Synaxar. etc.

P 526 2. Verum cum nimium angusta visa esset Constantiniana
aedes nec satis capax, vel quod, ut alii volunt, concidisset,
forte ex terrae motibus, Constantius Constantini filius ad eam
amplitudinem, qua postmodum conspecta est, perduxit. So-

