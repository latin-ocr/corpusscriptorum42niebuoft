ACROASIN' Π. 161

157. forsan pro ὅσοι legendum οὕτω. orationis vim in
Heraclio ad miraculum usque extollit Pisida de Exped. 2 170.
hic autem magno saltu a militmn delectu, quem Heraclius in·-
stituit in prima expeditione, ad ea quae idem imperator cis
transque Euphratem gessit in secunda leviter attingenda excurrit.
de transitu Euphratis,- deque iis quae insequente Persarum duce
Sarbaro acta sunt, fuse Theophanes p. 262. ,

160. obscura plane sunt quae in quinque sequentibus ver-
sibus continentur. forsan aut mendum aut hiatus cubat in textu.
vocem τήν δραστικήν ad συμφορᾶς esse referendam non dubito:
scio enim saepe δραστικός cum genitivo coniungi , et τήν δραστι-
κήν συμφορᾶς idem esse ac τήν δραστικῆν δύναμιν τῆς συμφορᾶς
vel τήν δραστικὴν συμφοράν. sed quid tamen significat ὥς ἐν
παρέργῳ συμφορᾶς τοῦδ’ ὅ βίος Ρ et quod hoc sit genus syntaxeos,
prorsus me latet. novi Graecos τῆςδε pro τῆς γῆς et τοῦδε pro
τοῦ κόσμου ponere aliquando, ac fortasse pro τοῦδ’ ὅ βίος legen-
dum est τοῦδέ βίου. verum quid inde? fortasse moralem sen-
sum possis elicere, tanquam vita huius mundi sic calam-italum
accessio. sed quomodo haec inter se cohaereant, non videm·
quale autem est infortunium, quae est magna calamitas, quae
post transitum Euphratis et μετ’ ἔργων ἐμπόνων accidit Heraclio?
certe Theophanes, qui haec accurate describit, Heraclium Eu-
phrate transmisso ad Saram flumen constitisse ibique viriliter pu-
gnasse ac plurima vulnera accepisse narrat: ait enim p. 263
πολλαὶς πληγάς ἐδέχετο. verum si demus hanc esse calamitatem
de qua conqueritur noster, quomodo quae sequuntur v. 171 et
172 explicabimus? aperte enim, ut mihi videtur, de aliqua
urbe ab Heraclio eversa, non de vulneribus eidem inflictis, ibi
sermo est. quantmn igitur colligere possum, Pisida aliquam ex
iuis Assyriae civitatibus designat, in quibus christiana religio
quondam florebat, quam cum Heraclius a Chosroae tyrannide
oppressam et impietatibus profanatam deprehendisset, solo ae-
quandam esse statuit. porro hanc coniecturam secuti ita verti-
mus. qui melius sapit, melius iudicabit.

167. Darartasis Mesopotamiae civitas cum urbe Dara non
est confundenda. Daras enim, quae Procopio teste, de Bello
Pers. 10, distabat Nisibi stadiis 100 minus duobus , a limite au-
tem utriusque imperii circiter 27 , ex pago urbs munitissima fa-
cta est ab Anastasio imp. et Anastasiopolis dicta, ut narrat Eua-
grius lib. 3 37. Darartasis autem, ut Pisida infra testatur, ab
Artasere condita ‚ Chosroae aliorumque Persidos regum, qni Ar-
taseri successerunt, regia sedes fuit. haec prope Tigrim flumen
sita erat, et si Theophanis valet auctoritas ‚ 25 milibus a Ctesi·-
phonte distabat. ’ sed animadvertendum Pisidam metro nomen
urbis, ceteroquin barbarum, accommodasse: quam enim ipse
Darartesim vocat, Dastagerda a Theophane, ab auctore Chro-

