108 ’ DU GANGII

sunt. descendit nempe ab altari, ubi sacra peragit, in presbyte-
rium, ut principum et fidelium oblationes suscipiat, vel ut com-
municet eos qui sunt in presbyterio , nempe sacerdotes, clericos,
atque adeo populum ipsum, quod diserte ibi dicitur. nam licet
ex concilio Toletano lv canon. 18 sacerdos et levita ante altare
communicent, in choro clerus, extra chorum populus, certum est
hac in re varios fuisse ecclesiarum ritus: quippe olim laicis et
feminis ad communicandum patuere sancta sanctorum, ut estin
concilio Turonensi 11 et Capit. Caroli Magni 7 203. sed ut verum
fatear, nescio an his locis, in ordine Romano , senatorium idem
sit omnino quod presbyterium. dubitandi causam movet, quod
in eo locus principum fuisse dicitur: pontifiex autem sustentatus
hinc inde dextra laevaque α primicerio notariorum descendit ad
senatorium, qnod est locus principum, ut suscipiat oblationes
eorum. et infrat pontifex descendit ad senatorium, -'— et susci-
pit oblationes principum per ordines arcuum. siquidem enim
senatorium locus fuit in quo consistebant principes seu magnates,
dum-sacrae intererant liturgiae, idem ille forte fuerit cum solea,
de qua agemus, seu pavimento editiori ante cancellos bematis,
ita appellatus, quod ibi senatores seu principes consisterent. nam
observatum supra ad sacros cancellos assignatam fuisse impera-
toribus in ecclesia sedem ab Ambrosio. senatores autem appel-
latos magnates apud scriptores Christianos veteres , notum est.
proinde in senatorio pontifex non modo suscipiebat oblationes
principum, sed et populum ibidem communicabat. idem ordo
Romanus: mox ut pontifex coeperit communicare populum in se—
natorio etc. quo certe loco, nempe ante altaris cancellos, etiam-
P 561 num in aedibus sacris fideles sacram eucharIStiam accipiunt. de-
nique presbyterium alibi usurpat pro loco in quo presbyteri con-
. sistunt3 presbyteri in presbyterio omnes permanent inclinati. vi·-
deat igitur lector utram harum coniecturarum probet. βῆμα au-
tem hanc aedis sacrae partem appellarunt veteres ab ipso altari,
cui id nominis indiderunt, quod, ut ait Germanus patriarcha Opo—
litanus, θρόνος sit, ἐν ᾧπερ ὅ παμβασιλεῦς Χριστός προκάθηται
μετὰ τῶν αὐτοῦ ἀποστόλων. nam et βῆμα pro tribu-nali nou semel “
usurpari observarunt viri docti. alii a gradibus, quibus ad illud
ascenditur, alii denique ab altaris gradibus, quod editius fuisse
infra ostendemus, dictum censent. nam et bema, ut auctor est
Augustinus contra epist. Manetis 0. 8 et contra Faustum 18 4,
Manichaei diem festum vocarunt quo Manes occisus est, quod
quinque gradibus instructo tribunali, et pretiosis liuteis adornato,
illum celebrarent; quod quidem festum a Catharis sui temporis
flffalisola appellatum fuisse scribit Ekbertus Schonaviensis Serm.
1 contra Catharos. cum igitur praecipua veneratione colenda
haberetur sacra haec aedis pars, in ea exornanda sumptibus non
pepercit Iustinianus: totam enim argento obduxit. Anonymus:

