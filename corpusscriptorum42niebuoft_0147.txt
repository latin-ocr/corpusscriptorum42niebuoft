DESCRIPTIO S. SOPHIAE. 133

complendum necessarias , ut panem vinum et alia, praeparant,
quibus finitis secedunt ad sacram mensam , ubi sacra liturgia in·-
choatur. Pachymeri 1 19 κόγχη τῆς προθέσεως dicitur. utram·
que autem conchulam secretarium vocat Paulinus, priorisque,
seu prothesis, usum sle describit: -

hic locus est veneranda penus qua conditur, et qua

promitur alma sacri pompa ministerii.

et epist. 12 ad Severum, loco supra laudato, de binis istis con· P 580
chulis verba faciens una earum, inquit, immolanti hostias iahi-
lationis· patet. ubi pro patet legendum parat censuerim: quippe
in hac conchula hostiae non immolat antistes, sed in media et
maiori concha: prothesis vero lios-tias iubilationis immolanti seu
potius immolaturo antistiti parat vel praeparat. cum enim in
utraque conchula, quae ad sacram liturgiam peragendam neces-
saria sunt, atque adeo in prothesi hostia et vinum , in diaconico
vestes et libri et vasa ac ministeria ecclesiastica parentur, inde
binae istae conchulae paratoria nuncupantur in ordine Romano:
'calicem autem subdiaconus accipit sequens et dat acolytho, et ille
revocat in paratorium, nempe in prothesim, ubi calices et cetera
vasa ad sacrificii usum reponebantur, quod ex sacris liturgiis ab·
unde probari potest.

68. Alteram conchulam, quae ad sinistram seu ad meri-
diem altaris statuitur a Thessalonicensi, paratorium perinde vocat
idem ordo Romanus: reponitur liber in paratorio quodam siue in
secretario. conchulas enim maiori adiunctas secretaria appellasse
Paulinum supra observatum est. proinde idem est paratorium
quod secretarium. repositos autem fuisse libros ecclesiasticos
in hac conchula docet idem Paulinus, dum illius usum sic de-
scribit: ·

si quem sancta tenet meditandi in lege voluntas,

hic poterit residens sacris intendere libris.
in ea enim conchula sacrae lectiones fiebant , sacrIque libri finita
liturgia publice praelegebantur. id, ni fallor, satis innuit ipse
Paulinus: nam cum dixisset unam earum concharum immolanti
hostias iubilationis antistiti parare , haec subdit: altera post sa-
crficium capaci sina receptat orantes. ita enim legendum con-
tenderim , cum edita nihil aut prave sonent, altera post sacerdo-
tem capaci sinu receptat ovantes: peracto enim sacrificio eo sece-
debant sacerdotes et diaconi, et sacrorum librorum lectioni ope-
ram dabant. certe in ea conchula factas eiusmodi lectiones docet
satis superque Codinus libro de Offic. c. 15 n. 4, dum ait impe-
ratorem in aedem Sophianam secedere ibique magni Basilii pre-
cationes a patriarcha praelectas exaudire πλησίον τοῦ διακονικοῦ,
hoo est iuxta conchulam, quae διακονικόν vocabatur. nam haud
procul exstitisse sedem imperatoris, cum sacrorum librorum le-
ctionem auditu excipiebat, supra probavimus ex Silentiario. dia-

