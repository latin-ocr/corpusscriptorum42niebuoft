vu

profectum qui tum, cum ista Photius scripsit, e vita disces-
serat atque ἐν ἇγίοις, ut hic loquitur, hoc est sanctorum nu-
mero erat adiunctus. verum fieri potest ut ad chronicon Ni-
cephori recentior illa manus adiecerit. utcunque res habet,
nihil esse causae videtur quin Nicephorus noster patriarcha
ille sit qui est in illo Chronico ordine 78. de quo ibidem
haec produntur ε Νικηφόρος ὁ ἆσηκρήτις μοναχὸς γεγονώς
ἔτη θ’. καὶ ἐξεβλήθη ν’πό τοῦ ἀσεβοῦς Λέοντος τοῦ Ἀρμένου.
quae Latine hoc significant: Nic-ephorus a seeretis monachus
sedit a. 9, et ab impio Leone Armeno in exilium eiectus esc.
nam et unicus hic ante Photium patriarcha Cpolitanus fuit,
ut ab illo nemo alius intelligi potuerit, et inter sanctos non
Graeculorum assentatione solum sed etiam communi ecclesiae
suffragio receptus est: huius enim memoria a Latinis 3 eid.
Maias, a Graecis 4 non. Iunias ecclesiasticis est consecrata ta-
bulis , postquam a Leone Armeno iconoclasta perditissimo
redactus in ordinem a. d. 828, exilii 14, feliciter e vivis ex-
cessit. quocum praecipua Theodoro Studitae viro sanctissimo
familiaritas intercessit. postremo unum admonendus es, Ni- ¹
cephori, quod penes nos fuit, apographum passim mendosum
ac depravatum fuisse, nosque, ut tolerabilem sensum elicere-
mus, plurimum in interpretando laborasse: verum ex ea lege
quam olim nobis imposuimus , nihil nos in contextu ipso mu-
tasse, praeter levissima quaedam omninoque manifesta, atque
in omnibus Pythagorico decreto paruisse, quod ex Synesii
Dione tanquam ex Solonis tabulis hoc loco proferendum est,
dignum sane quod critici omnes ante oculos habeant, ad id-

que conatus suos ac lucubrationes accommodent.

