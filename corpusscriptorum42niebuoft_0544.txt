122 . PETAVII

libris longe diversus a Theophane Diaconus est3 id quod alio
loco demonstrabitur. .
ibid. multa sunt hao in topographia perperam a Theo-
phane descripta. primum Atel ingentem fiuvium asserit cum
Tanai misceri atque in Maeotidem decurrere: sed antea rursus
a Tanai diductum Cophinem vel facere vel excipere (nam ambi-
gue loquitur), atque in Ponticum exonerare sese , ad Necropyla
et Κριοῦ πρόσωπον. sunt haec aegroti veteris somnia. Atel
idem est cum Rha Sarmatiae Asiaticae ingenti sane fluvio, quem
Edel ab accolis Tartaris hodieque nominari referunt, ab aliis
V olga. at is neque cum Tanai miscet undas, neque in Maeotia
dem sed iu Hyrcanum pelagus evolvitur. sed et falsmn Tanain
ab Ibericis Pylis aut Caucaso fluere. quod vero monstrum hio
procreat, cum ab Atelis et Tanais divortio exinde Cophinem in
Κριοῦ πρόσωπον derivat? quasi Rha trans Tanain elapsus ‚ in-
numeris penetratis amnibus, ac Tauricam Cherronesum, quam
lata est, emensus in Ponticum decurrat. inaudita plane sunt istaa
at enim Theophani condonanda eo magis haec oscitantia, quod et
’ in historiarum scriptoribus aliis plerumque vel fides hac in parte
vel diligentia desiderari soleat. sed nemo in hoc tractu· delinean-
do luculentius errat quam qui accuratissimus et habetur a non-
nullis et haberi voluit Ammianus. hic l. 22 sic Ponticam illam
regionem narratione sua deformat ut aliam ex alia repente fece-
rit. inprimis Euxinum ait Scythici arcus in speciem geminis
cornibus inflecti, quod verum est. quod autem extrema huius
arcus duos esse Bosporos asserit, Cimmerium et Thracium, hoc
vero perabsurdum est. addit eundem Euxinum Maeotidis palu-
dibus ad Orientem claudi, quod aeque οἷνιστορησίαν hominis pro·—
dit. quis adeo geographiae rudis, qui in ScythIco illo arcu ne·-
sciat nervi instar Asiaticum esse litus a Bosporo ad Colchos Pha-
sinque fiuvium? ac cum, ut idem loquitur, Scythicus arcus cir-
cumductis utrinque introrsus pandis et patulis cornibus effigiem
lanae decrescentis ostendat, medietatem reeta et rotunda regula
dividente, primum cornu ab ora Thraciae in Κριοῦ μέτωπον ἀρε
sinere, inde regulae instar extento Cherronesi littore alterum
cornu aliquantum supra Cimmerium Bosporum inchoari, indidem-
que procul ad Colchos et Phasin usque porrigi, Maeotidem porro
Euxino Ponto prorsus ad septentrionem incumbere? quae omnia
poetarum elegantissimus Dionysius o‘ περιηγητής aureis versibus
P 77 cecinit. reliqua apud eundem Ammianum non minus ridicula,
velut cum a Carambi promontorio maritimam oram , cuius Halys
initium est, nervi speciem exhibere dicit duabus arcus summita-
tibus implicati. atqui longe ante Carambin ille nervus incipit,
⁵ neque Halys fluvius ei promontorio adeo vicinus est. mitto alia
peraeque absona ‚ quae in hac Ponti et in Aegypti chorographia
et in aliis ferme omnibus committere solet. atque ut ex Theopha—

